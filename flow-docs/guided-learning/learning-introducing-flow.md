---
title: Introduzione a Microsoft Flow | Microsoft Docs
description: Informazioni su Microsoft Flow e su come usarlo.
services: 
suite: flow
documentationcenter: na
author: msftman
manager: anneta
editor: 
tags: 
featuredvideoid: kZs7lqgp4LU
courseduration: 5m
ms.service: flow
ms.devlang: na
ms.topic: get-started-article
ms.tgt_pltfrm: na
ms.workload: na
ms.date: 11/22/2016
ms.author: deonhe
ms.openlocfilehash: 63ecfabc6b91f3a12fffd6986187b6bbd254b6da
ms.sourcegitcommit: 4f2cb27d392f46aa1d8680d6278876780ed3871b
ms.translationtype: HT
ms.contentlocale: it-IT
ms.lasthandoff: 10/15/2017
---
# <a name="guided-learning-for-microsoft-flow"></a>Formazione interattiva su Microsoft Flow
Benvenuto nella **Formazione interattiva** su Microsoft Flow. Questo corso online illustra Microsoft Flow andando per ordine, per consentire di acquisire le conoscenze in modo graduale.

Al momento il corso di **Formazione interattiva** ospita una sezione introduttiva, alla quale aggiungeremo contenuti nelle prossime settimane. Il corso è pensato per fornire indicazioni con argomenti organizzati in modo chiaro, seguendo una logica utile per apprendere concetti, dettagli ed esempi. Per facilitare l'apprendimento, sono presenti anche molte immagini.

Con questo corso, i **principianti** di Microsoft Flow inizieranno a usarlo, mentre gli **esperti** si faranno un quadro completo e andranno a colmare le lacune. Ci auguriamo che il corso possa risultare utile e non vediamo l'ora di aggiungere altri contenuti prossimamente.

Questo corso di formazione introduttivo è un'**attività in costante divenire**.  Fornire un **feedback** sul nostro operato e su **altri argomenti che si desidera trattare** in questo corso.

## <a name="what-is-microsoft-flow"></a>Che cos'è Microsoft Flow?
Microsoft Flow è un **servizio di flusso di lavoro** online che consente di lavorare in modo più semplice ed efficiente automatizzando i flussi di lavoro tra i servizi e le app più comuni.  Microsoft Flow può connettersi a oltre cento servizi, tutti pronti da usare quando si effettua l'iscrizione. Microsoft Flow offre anche un'applicazione per dispositivi mobili che consente di tenere traccia dei flussi di lavoro in viaggio, esperienze di amministrazione per l'uso nell'organizzazione e persino l'integrazione di Microsoft Flow nelle proprie applicazioni.

In questo corso, verrà presentato Microsoft Flow con i relativi concetti, si scoprirà come creare flussi, gestirli e, in qualità di amministratore, controllarli nel proprio ambiente. Verranno presentate informazioni e scenari da usare in una società fittizia, chiamata Contoso Flooring Company.  Questo stratagemma serve a dimostrare l'utilità degli scenari nella propri azienda o in quelle dei clienti.

![Sketch concettuale di Flow](./media/learning-introducing-flow/flow-conceptual.png)

Microsoft Flow non si limita alle **applicazioni in Internet**.  Nei flussi è possibile includere anche **dati locali**, ad esempio da SharePoint e SQL Server.

## <a name="what-you-can-do-with-microsoft-flow"></a>Operazioni eseguibili con Microsoft Flow
 Microsoft Flow permette di creare  **flussi di lavoro automatizzati** tra le app e i servizi preferiti, sincronizzare file, ricevere notifiche, raccogliere dati e altro ancora.  L'[elenco di applicazioni e servizi utilizzabili con Microsoft Flow](https://flow.microsoft.com/services/) è in costante espansione.  Con Microsoft Flow, è possibile automatizzare attività come:

* Ricevere e rispondere istantaneamente a notifiche o messaggi e-mail di importanza critica.
* Acquisire, monitorare e seguire i nuovi clienti potenziali.
* Copiare i file da un servizio a un altro.
* Raccogliere i dati relativi all'azienda e informare il team.
* Automatizzare le approvazioni.

Microsoft Flow viene usato comunemente per **ricevere notifiche**. Ad esempio, ogni volta che un cliente potenziale viene aggiunto a Dynamics 365 o Salesforce è possibile ricevere immediatamente un messaggio di posta elettronica o una notifica push sull'app per dispositivi mobili nel telefono. Un ottimo modo per **seguire i nuovi clienti potenziali**.

È anche possibile usare Microsoft Flow per copiare file. Ad esempio, ogni volta che viene aggiunto un file in una cartella di DropBox, è possibile copiarlo automaticamente in una cartella di SharePoint per **informare il team** quando il file è presente.

È possibile monitorare le opinioni della gente sull'azienda tramite **creando un flusso** che viene **attivato** ogni volta che qualcuno invia un tweet con un determinato hashtag. Il flusso copierà questi tweet inserendoli in un database di SQL Server, un elenco di SharePoint o anche un file di Excel ospitato in OneDrive, a seconda del servizio più adeguato alle proprie esigenze. Con i dati raccolti, è possibile creare **azioni** per connetterli a Power BI, individuare tendenze e porre domande sui dati.

E, infine, uno dei modi più comuni in cui gli utenti usano Flow è per **automatizzare le approvazioni**. Ad esempio, se si usa un elenco di SharePoint per tenere traccia delle approvazioni nell'azienda, si potrebbe attivare un flusso di lavoro di approvazione.

Per altre idee, esaminare l'elenco dei **modelli**  nella pagina di **destinazione modello** (altre informazioni saranno fornite nella prossima sezione). Se serve un flusso che non è tra quelli visualizzati nell'elenco,  non c'è problema.  È possibile crearne uno personalizzato da zero e, se lo si desidera, condividerlo con la community.

## <a name="creating-and-administering-flows"></a>Creazione e amministrazione dei flussi
Per creare e amministrare i flussi, è possibile usare l'app Web o l'app per dispositivi mobili Microsoft Flow per [Android](https://aka.ms/flowmobiledocsandroid), [iOS](https://aka.ms/flowmobiledocsios) o [Windows Phone](https://aka.ms/flowmobilewindows). Indipendentemente dalla piattaforma scelta, è facile diagnosticare i problemi, sincronizzare i dati e altro ancora:

* Attivare o disattivare i flussi ovunque ci si trovi.
* Vedere quando un flusso non è riuscito.
* Controllare i rapporti dettagliati sulla cronologia di esecuzione.
* Visualizzare e filtrare le esecuzioni in base al tipo di notifica.

## <a name="next-lesson"></a>Lezione successiva
Ora che si sa cos'è Microsoft Flow e a cosa serve, diamo un'occhiata ai flussi.

